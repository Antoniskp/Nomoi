Νόμος 25 ΦΕΚ Α΄74/21.4.1975

Περί υπολογισμού και τρόπου εισπράξεως δημοτικών και κοινοτικών τελών καθαριότητος και φωτισμού και ρυθμίσεως συναφών θεμάτων.

Ο ΠΡΟΕΔΡΟΣ ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Ψηφισάμενοι ομοφώνως μετά της Βουλής, απεφασίσαμε

2
Άρθρον 1
1. Το ενιαίο ανταποδοτικό τέλος καθαριότητας και φωτισμού επιβάλλεται σε κάθε ακίνητο που βρίσκεται εντός της διοικητικής περιφέρειας των δήμων και προορίζεται αποκλειστικά για την κάλυψη των πάσης φύσεως δαπανών που αφορούν την παροχή των υπηρεσιών της αποκομιδής και διαχείρισης των απορριμμάτων, του ηλεκτροφωτισμού των οδών, των πλατειών και του συνόλου των κοινοχρήστων χώρων, καθώς και κάθε άλλης, παγίως παρεχόμενης από τους δήμους, υπηρεσίας, που σχετίζεται ή είναι συναφής με αυτές. Απαγορεύεται η με οποιονδήποτε τρόπο χρήση ή δέσμευση των πόρων που προέρχονται από την είσπραξη του ενιαίου ανταποδοτικού τέλους καθαριότητας και φωτισμού, για την κάλυψη οποιονδήποτε άλλων δαπανών και υποχρεώσεων.

Το ενιαίο ανταποδοτικό τέλος καθαριότητας και φωτισμού υπολογίζεται επί της επιφάνειας του εκάστοτε ακινήτου και προκύπτει από τον πολλαπλασιασμό των τετραγωνικών μέτρων αυτής επί του συντελεστή του ενιαίου ανταποδοτικού τέλους, ο οποίος ορίζεται, ανά κατηγορία χρήσεως των ακινήτων, με απόφαση του δημοτικού συμβουλίου, η οποία παρέχει ακριβή, επίκαιρη και πλήρη αιτιολογία του καθορισμού των συντελεστών του τέλους στο προσήκον ύψος.

Η συζήτηση και ψηφοφορία για τη λήψη απόφασης του δημοτικού συμβουλίου για τον καθορισμό των συντελεστών του ενιαίου ανταποδοτικού τέλους διεξάγεται επί της πρότασης της Οικονομικής Επιτροπής και επί κατατεθειμένων εναλλακτικών προτάσεων. Έγκυρες θεωρούνται οι ψήφοι υπέρ συγκεκριμένης πρότασης, είτε υπέρ της κατατεθείσας από την Οικονομική Επιτροπή είτε υπέρ εναλλακτικών προτάσεων. Οι λευκές ψήφοι δεν λαμβάνονται υπόψη για τον υπολογισμό της πλειοψηφίας. Οι εναλλακτικές προτάσεις κατατίθενται είτε στην Οικονομική Επιτροπή κατά το στάδιο σύνταξης της εισήγησής της είτε στο δημοτικό συμβούλιο, κατά τη συζήτηση και ψήφιση των συντελεστών του ενιαίου ανταποδοτικού τέλους. Οι ενδεχόμενες εναλλακτικές προτάσεις συζητούνται διακριτά, ανά γενικό ή ειδικό συντελεστή του ενιαίου ανταποδοτικού τέλους και τίθενται σε ψηφοφορία κατ’ αντιπαράθεση. Κάθε εναλλακτική πρόταση λαμβάνει υποχρεωτικά υπόψη το σύνολο των κωδικών αριθμών εσόδων ή/και δαπανών που αφορούν στις υπηρεσίες, για τις οποίες επιβάλλεται το ενιαίο ανταποδοτικό τέλος, και οι οποίοι θα πρέπει να τροποποιούνται καταλλήλως, ώστε σε κάθε περίπτωση να διασφαλίζεται η ισοσκέλιση των δαπανών με τα έσοδα.

Η πρόταση που συγκεντρώνει την απόλυτη πλειοψηφία των παρόντων μελών του δημοτικού συμβουλίου συνιστά και τον εγκεκριμένο, αντίστοιχα, γενικό ή ειδικό συντελεστή. Αν καμία πρόταση δεν συγκεντρώσει την πλειοψηφία των παρόντων μελών του δημοτικού συμβουλίου, τότε η ψηφοφορία επαναλαμβάνεται μεταξύ των δύο πρώτων σε ψήφους προτάσεων.

Όπως τροποποιήθηκε με την Παρ.1 Άρθρο 185 ΝΟΜΟΣ 4555/2018 και ισχύει από 19/7/2018
Δες την εξέλιξη της παραγράφου
2. Η ως άνω απόφασις του δημοτικού ή κοινοτικού συμβουλίου, λαμβανομένη κατά μήνα Οκτώμβριον, κοινοποιείται εις την ΔΕΗ μέχρις της 30ης Νοεμβρίου εκάστου έτους, ο δε εν αυτή οριζόμενος συντελεστής ισχύει από 1ης του μηνός Ιανουαρίου του επομένου έτους δι` εν η πλείονα ημερολογιακά έτη οριζόμενα εν τη αυτή αποφάσει, επιφυλασσομένης της ισχύος της επομένης παραγράφου.

3. Η επί τη βάσει του συντελεστού τούτου πραγματοποιουμένη υπό της ΔΕΗ χρέωσις εκάστου καταναλωτού, ισχύει δι` ολόκληρον την χρονικήνπερίοδον, καθ` ην εκτείνεται ο υπό ταύτης εφαρμοζόμενος κύκλος καταμετρήσεως, ανεξαρτήτως αν ο κύκλος ούτος συμπίπτη προς το ημερολογιακόν έτος.

4. Οι συντελεστές του ενιαίου ανταποδοτικού τέλους, που καθορίζονται με την απόφαση της παραγράφου 1 διακρίνονται σε γενικούς και ειδικούς συντελεστές.

Οι γενικοί συντελεστές είναι ανεξάρτητοι μεταξύ τους, τρεις (3) κατ’ ελάχιστον και διαφοροποιούνται ανάλογα με τη χρήση κάθε ακινήτου ως εξής:

Πρώτος συντελεστής: ακίνητα που χρησιμοποιούνται αποκλειστικά για κατοικία.

Δεύτερος συντελεστής: ακίνητα που χρησιμοποιούνται για κοινωφελείς, μη κερδοσκοπικούς και φιλανθρωπικούς σκοπούς .

Τρίτος συντελεστής: ακίνητα που χρησιμοποιούνται για την άσκηση πάσης φύσης οικονομικής δραστηριότητας.

Πέρα των ανωτέρω γενικών συντελεστών, το δημοτικό συμβούλιο δύναται να ορίσει ειδικούς συντελεστές, ως διαβαθμίσεις των γενικών συντελεστών, για συγκεκριμένες κατηγορίες ακινήτων, υπό την προϋπόθεση, ότι αυτό αιτιολογείται ειδικώς λόγω της επιφάνειας, της χρήσης τους ή της γεωγραφικής ζώνης στην οποία βρίσκονται ή άλλων ιδιαίτερων αντικειμενικών χαρακτηριστικών τους.

Σε κάθε περίπτωση, κατά τον καθορισμό των γενικών και ειδικών συντελεστών λαμβάνονται υπόψη οι ιδιότητες των ακινήτων, όπως εμβαδό, στεγασμένο ή μη, χρόνος χρήσης, ο βαθμός κατά τον οποίο τα ακίνητα επιβαρύνουν τις παρεχόμενες από τον οικείο δήμο

ανταποδοτικές υπηρεσίες, καθώς και την ευρύτερη λειτουργία αυτού.

Ο εκάστοτε ανώτατος σε ύψος γενικός ή ειδικός συντελεστής δεν μπορεί να οριστεί πέραν του δεκαπλασίου του γενικού συντελεστή της κατοικίας.

Όπως τροποποιήθηκε με την Παρ.2 Άρθρο 185 ΝΟΜΟΣ 4555/2018 και ισχύει από 19/7/2018
Δες την εξέλιξη της παραγράφου
5. Δι` εστεγασμένους χώρους άλλης χρήσεως, το εμβαδόν άνω των χιλίων (1.000) τετραγωνικών μέτρων και μέχρις εμβαδού εξ χιλιάδων (6.000) τετραγωνικών μέτρων δύναται να ορισθήμειωμένον υπό του δημοτικού ή κοινοτικού συμβουλίου, λαμβανομένων υπ` όψιν των παρεχομένων υπηρεσιών καθαριότητος και του πράγματι, εξυπηρετουμένου υπό της υπηρεσίας καθαριότητος χώρου. Δια το πέρα των εξ χιλιάδων (6.000) τετρ. μέτρων εμβαδόν, ο συντελεστής του τέλους δεν δύναται να ορισθή μεγαλύτερος του εξήκοντα επί τοις εκατόν (60%) του ορισθέντος διεστεγασμένους χώρους μέχρι χιλίων (1.000) τετραγωνικών μέτρων. Αι διατάξεις της παρούσης παραγράφου δύναται να εφαρμόζωνται και επί μη εστεγασμένων χώρων, περί ων ή παρ. 2 του άρθρου 3 του παρόντος νόμον, μέχρις εμβαδού εξ χιλιάδων (6.000) τετρ. μέτρων. Δι` εμβαδόν πέρα των εξ χιλιάδων (6.000) τετρ. μέτρων δεν δύναται να ορισθή συντελεστής μςγαλύτερος του τριάκοντα επί τοις εκατόν (30 %) του ορισθέντος δια τα χίλια (1.000) πρώτα τετραγωνικά μέτρα μη εστεγασμένου χώρου.
  Σημ.: όπως τροποποιήθηκε με την παρ. 1 του άρθρου 5 του Ν. 1080/1980 (ΦΕΚ Α 246)

6. Εις τας περιπτώσεις της προηγουμένης παραγράφου δια το ποσόν των τελών το αντιστοιχούν εις το πέραν των χιλίων τετραγωνικών μέτρων εμβαδόν επί εστεγασμένων χώρων άλλης χρήσεως και δι` ολόκληρον το ποσόν των τελών επί μη εστεγασμένων χώρων, επιτρέπεται η άσκησις των ενδίκων μέσων των προβλεπομένων υπό των διατάξεων του άρθρου 72 του Β.Δ/τος της 24.9/20.10.1958, ως τούτο τροποποιηθέν δια του άρθρου 40 του Ν.Δ. 4260/1962 ισχύει νύν. Η προθεσμία προς άσκησιν των ενδίκων τούτων μέσων ορίζεται εις είκοσι (20) ημέρας, αρχομένη επί μεν βεβαιώσεως και εισπράξεως των τελών υπό του δήμου από της κοινοποιήσεως του αποσπάσματος της εγγραφής επαγομένη ανασταλτικόν αποτέλεσμα, επί δε συνεισπράξεως υπό της ΔΕΗ από της λήξεως του χρόνου εξοφλήσεως του πρώτου λογαριασμού της ΔΕΗ, μη επαγομένη ανασταλτικόν αποτέλεσμα. Εις την τελευταίαν ταύτην περίπτωσιν, η απόδειξις του εμπροθέσμου της ασκήσεως του ενδίκου μέσου βαρύνει τον προσφεύγοντα.

7. Επίσης επιτρέπεται εντός της αυτής ως άνω προθεσμίας η άσκησις των περί ων πρόκειται ενδίκων μέσων, εν αμφισβητήσει υπό του υποχρέου, είτε του χαρακτηρισμού του ακινήτου ως εστεγασμένου χώρου είτε προκειμένου περί εστεγασμένων χώρων άλλης χρήσεως, της κατηγορίας εις ην υπήχθη τούτο. 
Επί συνεισπράξεως υπό της ΔΕΗ, η άσκησις του ενδίκου μέσου δεν έχει ανασταλτικόν αποτέλεσμα.

8. Αι διατάξεις των παραγράφων 4, 5, 6 και 7 δεν ισχύουν επί χώρων στερουμένων ηλεκτρικής εγκαταστάσεως, εφ` ων εφαρμόζονται αι διατάξεις της παραγράφου 1 του άρθρου 3 του παρόντος νόμου. 
Σημ.: όπως προστέθηκε με το άρθρο 1 του Ν. 429/1976 (Α 235)

9. Η κατά το παρόν άρθρον οριστική βεβαίωσις των τελών συντελείται μόνον δι` εγγραφής του υποχρέου εις τον οικείονκατάλογον της ΔΕΗ επί τη βάσει της υπό του άρθρου 2 του παρόντος προβλεπομένης δηλώσεως, μη απαιτουμένης συντάξεως χρηματικού καταλόγου υπό, του δήμου ή της κοινότητος.
Σημ.: όπως αναριθμήθηκε με το άρθρο 1 του Ν. 429/1976 (Α 235)

2
10. Ο συντελεστής των τελών καθαριότητος εστεγασμένων ή μη χώρων αναγνωριζομένων κατά τας ισχυούσας εκάστοτε διατάξεις ως Ελευθέρων Τελωνειακών Συγκροτημάτων, δεν δύναται να ορίζεται από 1ης Ιανουαρίου 1981 εις ποσοστόνμεγαλύτερον του πεντήκοντα τοις εκατόν (50%) του ορισθέντος συντελεστού δια τους αντιστοίχους χώρους άνω των εξ χιλιάδων (6.000) τετραγωνικών μέτρων.
  Σημ.: όπως προστέθηκε με την παρ.2 του άρθρου 5 του Ν.1080/1980 (ΦΕΚ Α 246)

1
Άρθρον 2
1. Ο καθορισμός της επιφανείας των εστεγασμένων χώρων ενεργείται ως ακολούθως: 
α) Διά χώρους χρησιμοποιουμένους ως κατοικίας, δι` ους ίσχυσε το ήδη αντικατασταθέντιμολόγιον Τ3, η επιφάνεια καθορίζεται επί τη βάσει της γενομένης μετρήσεώς της διά την υπαγωγήν του υποχρέου εις το ανώτεροντιμολόγιον. 
β) Διά τους λοιπούς χώρους, πλήν των κατά την παράγραφον 1 του άρθρου 3 εξαιρουμένω, λαμβάνεται ως βάσις υπολογισμού προκειμένου μεν περί των το πρώτον ηλεκτροδοτουμένων η εμβαδομέτρησις η αναφερομένη εις τας παρά των υποχρέων υποβαλλομένας εις την ΔΕΗ διά την σύνδεσίν των υπευθύνους δηλώσεις, προκειμένου δε περί των ήδη ηλεκτροδοτουμένων η εμβαδομέτρησις η ενεργουμένη υπό των δήμων και κοινοτήτων επί τη βάσει υποβαλλομένων προς αυτούς υπευθύνων δηλώσεων των υποχρέων καταναλωτών. Διά τους ηλεκτροδοτουμένους το πρώτον χώρους η προς την ΔΕΗ υποβαλλομένη προς σύνδεσινδήλωσις δέον να φέρη επ` αυτής βεβαίωσιν του οικείου δήμου ή κοινότητος περί καταθέσεως παρ` αυτοίς αντιγράφου ταύτης. Διά τους ήδη ηλεκτροδοτουμένους χώρους των Δήμων Αθηναίων και Πειραιώς δι` ουςείχονυποβληθή κατ` εφαρμογήν των διατάξεων του Α.Ν. 507/1968 υπεύθυνοι δηλώσεις δεν απαιτείται υποβολή νέας τοιαύτης.

γ) Διά τον προσδιορισμόν της εις τετραγωνικά μέτρα επιφανεία των κατοικιών των κειμένων εις αγροτικάςπεριοχάς δεν λαμβάνονται υπ` όψιν οι χώροι σταυλισμού ως και οι εκτός της κυρίας κατοικίας λοιποί χώροι οι μη προοριζόμενοι δια οίκησιν. Γιά τον προσδιορισμό σε τετραγωνικά μέτρα της επιφάνειας των θερμοκηπίων δεν λαμβάνονται υπόψη οι χώροι που χρησιμοποιούνται αποκλειστικά για τη δημιουργία αγροτικών εκμεταλλεύσεων με ελεγχόμενες συνθήκες κλιματισμού.
Σημ.: όπως  τροποποιήθηκε με το άρθρο 2 παρ. 4 του Ν. 429/1976 (Α 235) και με την παρ.6 του άρθρου 16 του Ν.2130/1993 (ΦΕΚ Α 62)

2. Επί ειδικών καταστάσεων περιεχουσών τα αναγκαία στοιχεία των υποχρέων καταναλωτών, αίτινεςεκτυπούνται υπό της ΔΕΗ και αποστέλλονται εις τους δήμους και τας κοινότητας το βραδύτερον μέχρι τέλους του μηνός Ιουλίου 1975 καταχωρίζεται υπ` αυτών η κατά τας υπευθύνους δηλώσεις εμβαδομέτρησις των ήδη ηλεκτροδοτουμένων χώρων. Αι καταστάσεις αύται, μετά την κατά τα άνω συμπλήρωσίν των, επιστρέφονται εις την ΔΕΗ το βραδύτερον μέχρι τέλους του μηνός Σεπτεμβρίου 1975.

3. Οι υπόχρεοι εις καταβολήν τελών καθαριότητος και φωτισμού, εις περίπτωσιν αυξήσεως της επιφανείας διά προσθήκης κτισμάτων, υποχρεούνται εις υποβολήν συμπληρωματικής δηλώσεως προς την ΔΕΗ διά του εις ον υπάγονται δήμου ή κοινότητος. Κατά την αυτήν διαδικασίαν γνωστοποιείται και η μείωσις της επιφανείας διά την ανάλογονμείωσιν των τελών. Σε περίπτωση διαδοχής του καταναλωτή ηλεκτρικού ρεύματος της Δ.Ε.Η. ο διάδοχος καταναλωτής υποχρεούται να υποβάλει δήλωση για τα τετραγωνικά μέτρα και το είδος της χρήσης του ακινήτου, σύμφωνα με τα οριζόμενα στο άρθρο 2 παρ. 1 περίπτ. β` του παρόντος για τους αρχικά ηλεκτροδοτούμενους χώρους. 
  Σημ.: όπως τροποποιήθηκε με την παρ.4 του άρθρου 27 του Ν. 2130/1993 (ΦΕΚ Α 62)

4. Διά την εφαρμογήν του παρόντος νόμου, προκειμένου περί των ξενοδοχείων ύπνου, οι μεν χώροι οι διατιθέμενοι προς ύπνον ως και οι βοηθητικοί τούτων θεωρούνται ως κατοικίαι και τα επ` αυτών τέλη υπολογίζονται επί τον ισχύοντα διά τας κατοικίας συντελεστήν, οι δε λοιποί χώροι (αίθουσαι διαλέξεων, εστιατόρια κλπ.) θεωρούνται ως ανήκοντες εις την κατηγορίαν των λοιπών ακινήτων και τα επ` αυτών τέλη υπολογίζονται επί τον ισχύοντα διά τον κατηγορίανσυντελεστήν, εφαρμοζομένων εν προκειμένω των διατάξεων του εδ. β` της παρ. 2 του άρθρου 3 του παρόντος.

1
Άρθρον 3
1. Οι στερούμενοι ηλεκτρικής εγκαταστάσεως υποχρεούνται εις την πληρωμήν τελών καθαριότητος και φωτισμού, υπολογιζομένων κατά τας διατάξεις των άρθρων 21 και 22 του από 24.9/20.10.1958 β.δ. "περί κωδικοποιήσεως εις ενιαίονκείμενον νόμου των ισχυουσών διατάξεων περί των προσόδων δήμων και κοινοτήτων.

Ακίνητα, στα οποία διακόπτεται η ηλεκτροδότηση, απαλλάσσονται από την καταβολή ενιαίου ανταποδοτικού τέλους καθαριότητας και φωτισμού, από την ημερομηνία υποβολής δήλωσης του ιδιοκτήτη τους ή του νόμιμου εκπροσώπου αυτού προς τον οικείο δήμο ότι δεν ηλεκτροδοτούνται και ότι δεν πρόκειται να χρησιμοποιηθούν.

Μέχρι την υποβολή της ανωτέρω δήλωσης, τα τέλη οφείλονται ανά κατηγορία ακινήτου και καταβάλλονται κατά τα οριζόμενα στο άρθρο 21 του από 24.9/20.10.1958 β.δ. (Α΄ 171).

Εάν, παρά την υποβολή της δήλωσης διαπιστωθεί ηλεκτροδότηση ή χρήση του ακινήτου, επιβάλλεται σε βάρος του υπόχρεου το τέλος που αναλογεί από το χρόνο απαλλαγής και ισόποσο πρόστιμο.

Όπως τροποποιήθηκε με την Παρ.1 Άρθρο 222 ΝΟΜΟΣ 4555/2018 και ισχύει από 19/7/2018
Δες την εξέλιξη της παραγράφου
2. Τα τέλη τα βαρύνοντα, μη εστεγασμένους χώρους, ως βιομηχανιών, κινηματοθεάτρων, επιχειρήσεων πωλήσεως οικοδομησίμων υλικών, σταθμών και συνεργείων επισκευής αυτοκινήτων και λοιπών εν γένει επιχειρήσεων ασκουμένων εν μη εστεγασμένωχώρω, ως και τας εποχιακώς κατοικουμένας οικείας, συνεισπράττονται υπό της ΔΕΗ κατά τας διατάξεις του παρόντος ως ακολούθως: 
Ο δήμος ή η κοινότης προσδιορίζει το εις τετραγωνικά μέτρα πλασματικόν εμβαδόν, το οποίον πολλαπλασιαζόμενον επί τον ισχύοντα κατά κατηγορίανσυντελεστήν δι` εστεγασμένους χώρους, αποδίδει ποσόν τελών, ίσον προς το προκύπτον κατά τον, συμφώνως προς τας διατάξεις των άρθρων 21 ακι 22 του από 24.9/20.10.1958 Β.Δ. υπολογισμόν. Το κατά τα άνω, προσδιοριζόμενον εμβαδόν, γνωστοποιείται παρά των δήμων και κοινοτήτων εις την ΔΕΗ κατά τα, εν εδαφίω β` του άρθρου 2 του παρόντος νόμου οριζόμενα. Εις μεν το πρώτον αιτούντας την παροχήν ηλεκτρικού ρεύματος καταναλωτάς της κατηγορίας ταύτης, η ΔΕΗ δεν προβαίνει εις σύνδεσιν, εάν δεν προσαχθή παρ` αυτών έγγραφον του δήμου ή κοινότητος, εξ ου να προκύπτη το κατά τα προαναφερθέντα καθορισθέν εμβαδόν, βάσει του οποίου θέλει ενεργείται είσπραξις των τελών.

Άρθρον 4
1. Τα τέλη καθαριότητος και φωτισμού βαρύνουν τον υπόχρεον εις πληρωμήν του λογαριασμού καταναλισκομένου ηλεκτρικού ρεύματος και συνεισπράττονται μετ` αυτού ενιαίως υπό της ΔΕΗ διά δόσεων ίσων προς τον αριθμόν των εκδιδομένων κατ` έτος λογαριασμών.

2. Επί λογαριασμών εκδιδομένων διά χρονικόν διάστημα μικρότερον ή μεγαλύτερον της εκάστοτε κεκανονισμένης χρονικής περιόδου, ενεργείται υπό της ΔΕΗ ανάλογος χρέωσις των εν λόγω τελών. Αι εκ τελών καθαριότητος και φωτισμού πραγματοποιούμεναι υπό τη ΔΕΗ εισπράξεις αποδίδονται εις τον δικαιούχον δήμον ή κοινότητα βάσει σχετικής εκκαθαριστικής καταστάσεως εντός του τρίτου μηνός από της λήξεως του μηνός εις τον οποίον λογιστικώς ανήκουν οι λογαριασμοί. Η ΔΕΗ δύναται να παρέχη εις τον δικαιούχον δήμον ή κοινότητα χρηματικάςπροκαταβολάς έναντι των προς απόδοσινεισπραττομένων τελών.

3. Δήμοι, έχοντες ιδίαν ταμιακήνυπηρεσίαν και υπηρεσίαν υδρεύσεως ή δημοτικήνεπιχείρησιν υδρεύσεως ή δημοτικόνοργανισμόν υδρεύσεως, δύνανται να εξαιρεθούν της υποχρεωτικής συνεισπράξεως των τελών καθαριότητος και φωτισμού υπό της Δ.Ε.Η. δι` ητιολογημένης αποφάσεως του δημοτικού συμβουλίου, υποκειμένης εις την έγκρισιν του Νομάρχου. Η απόφασις του δημοτικού συμβουλίου και του Νομάρχου, κοινοποιούνται εις την ΔΕΗ μέχρι τέλους του μηνός Νοεμβρίου εκάστου έτους. 
  Σημ.: όπως προστέθηκε με το άρθρο 3 του Ν. 429/1976 (Α 235).

Άρθρον 5
1. Ο δήμος ή η κοινότης δικαιούται να ενεργή έλεγχον των κατά το άρθρον 2 παρ. 1β` του παρόντος νόμου δηλώσεων. Εις περίπτωσιν ανακριβούς δηλώσεως, επιβάλλονται εις τους υποχρέουςκαταναλωτάς δι` αποφάσεως του δημάρχου ή προέδρου κοινότητος τα αναλογούντα προς τον αποκρυβένταχώρον τέλη, ως και πρόστιμον κατά τας διατάξεις του άρθρου 73 του Β.Δ. της 24.9/20.10.1958. Η απόφασις αυτή κοινοποιείται εις τον υπόχρεον επί αποδείξει. Ο Δήμος ή η κοινότης αιτείται εγγράφως την παρά της ΔΕΗ χρέωσιν του υποβαλόντος την ανακριβήνδήλωσινκαταναλωτού διά του εν τη αποφάσει ταύτη συνολικού ποσού, αποδιδομένου παρ` αυτής μετά των λοιπών εισπράξεων.

2. Παρ` εκάστω δήμω και κοινότητι τηρούνται πίνακες (καρτέλαι) τελών καθαριότητος και φωτισμού, εις ους καταχωρίζονται κατά υπόχρεονκαταναλωτήν τα στοιχεία των ως άνω δηλώσεων, ως και το προς είσπραξιν διά της ΔΕΗ ποσόν.

Άρθρον 6
Εν περιπτώσει αρνήσεως του υποχρέου προς καταβολήν του κατά τον παρόντα νόμον τέλους, η ΔΕΗ προέρχεται εις διακοπήν του ρεύματος, μη επαναχορηγούσα τούτο μέχρις εξοφλήσεως του οφειλουμένου τέλους. Εφ` όσον δεν ήθελε ζητηθή η επαναχορήγησις του ηλεκτρικού ρεύματος, η ΔΕΗ γνωστοποιεί τούτο εις τον δικαιούχον των τελών δήμον ή κοινότητα, μετά την διαγραφήν του καταναλωτού διά την, μερίμνη αυτού και κατά την κειμένηννομοθεσίαν, είσπραξιν των εν λόγω οφειλών. Εις περίπτωσιν, καθ` ην ήθελε λάβει χώραν διαδοχή του οφειλέτουκαταναλωτού εις την χρήσιν του ακινήτου παρά τρίτου, η ΔΕΗ γνωστοποιεί εις τον δήμον ή κοινότητα την τοιαύτην διαδοχήν, ως και το παρά του αποχωρήσαντοςοφειλέτου παραμένον ανεξόφλητον ποσόν εκ τελών, διά την, μερίμνη του δήμου ή κοινότητος, είσπραξίν του.
Το ποσόν τούτο δύναται να βεβαιούται και εισπράττεται κατά την κειμένηννομοθεσίαν και εις βάρος του κυρίου ή νομέως του ακινήτου κατά τον χρόνον γενέσεως της οφειλής. 
Σημ.: όπως τροποποιήθηκε  με το άρθρο 4 του Ν. 429/1976 (Α 235).

1
Άρθρον 7
Διά την αντιμετώπισιν των δαπανών ηλεκτροφωτισμού των κοινοχρήστων χώρων, εις ους δήμους και κοινότητας δεν εισπράττεται τέλος καθαριότητος ή το επ` αυτού υπολογιζόμενον τέλος φωτισμού δεν επαρκεί διά την κάλυψιν της αντιστοίχου ετησίας δαπάνης, επιβάλλεται τέλος φωτισμού προσδιοριζόμενον κατά τετρ. μέτρον των εστεγασμένων χώρων, συμφώνως προς τας διατάξεις του άρθρου 1 του παρόντος.ω

Άρθρον 8
1. Εις ην περίπτωσιν ο παρά του οικείου δημοτικού ή κοινοτικού συμβουλίου καθοριζόμενος συντελεστής τέλους καθαριότητος ή φωτισμού, κατά τετρ. μέτρον δεν δύναται να υπολογισθή εις ακεραίας μονάδας δραχμών διά τον υπολογισμόν του τέλους τούτου επί συντελεστήν εις ακεραίας μονάδας το εμβαδόν προσδιορίζεται πλασματικόν κατά τας διατάξεις του άρθρου 3 παρ. 2 του παρόντος.

Άρθρον 9
Διά την αντιμετώπισιν υπό της ΔΕΗ των δαπανών εισπράξεως των ως άνω τελών, αύτη παρακρατεί εκ των εισπραττομένωνποσοστόν δύο τοις εκατόν (2%). Δικαιούται επίσης να παρακρατή εκ των ως άνω τελών, τας προς αυτήν εκκαθαρισμέναςληξιπροθέσμους και απαιτητάςοφειλάς δήμου ή κοινότητος, τας προερχομένας εκ καταναλώσεως ηλεκτρικού ρεύματος ή εξ έργων ηλεκτροδοτήσεως.

Άρθρον 10
Προκειμένου περί δήμων και κοινοτήτων επιβαρυνομένων δι` ηυξημένων δαπανών καθαριότητος, λόγω τουριστικής κινήσεως, επιτρέπεται όπως, δι` αποφάσεως του δημοτικού ή κοινοτικού συμβουλίου, "εγκρινομένης υπό του νομάρχου", διατίθεται διά την αντιμετώπισιν των δαπανών τούτων ποσόν μέχρι του ημίσεος των εκ των κατά τας κειμένας διατάξεις εισπραττομένων τελών διαμονής παρεπιδημούντων και επί των εκδιδομένων λογαριασμών, περί ων το άρθρον 24 του Β.Δ. της 24.9/ 20.10.1958.
  Σχετικό: παρ.1, περ.Β., εδαφ.ι` του Π.Δ. 22/1982 (Α`3) "Καταργείται ο ουσιαστικός έλεγχος που ασκείται από το νομάρχη επί των πράξεων των δημοτικών ή κοινοτικών συμβουλίων και προβλέπεται από τη διάταξη του άρθρου 10 ως "έγκριση".

Άρθρον 11
1. Εις τας περιπτώσεις των άρθρων 3 παρ. 1 και 5 παρ. 1 του παρόντος νόμου, επιτρέπεται η άσκησις των προβλεπομένων υπό των διατάξεων του άρθρου 72 του Β.Δ. της 24.9/20.10.1958, ως τούτο τροποποιηθέν διά του άρθρου 40 του Ν.Δ. 4260/62 ισχύει, ενδίκων μέσων ασκουμένων εντός είκοσιν (20) ημερών από της κοινοποιήσεως του αποσπάσματος του βεβαιωτικού καταλόγου ή της αποφάσεως του δημάρχου ή προέδρου κοινότητος, επαγομένη ανασταλτικόν αποτέλεσμα κατά ποσοστόν 80% του όλου τέλους.

2. Ο δήμος ή η κοινότης υποχρεούται όπως, εντός μηνός από της εις αυτόν κοινοποιήσεως των επί των ενδίκων μέσων τελεσιδίκων αποφάσεων, επιτρέψη τα τυχόν αχρεωστήτως εισπραχθέντα υπ` αυτού ποσά.

Άρθρον 12
Καταργούνται: 
1. Τα άρθρα 34 και 101 του Ν.Δ. 4260/1962 "περί ρυθμίσεως θεμάτων αφορώντων εις την ΓενικήνΔιεύθυνσιν Διοικήσεως του Υπουργείου Εσωτερικών", ως και η διά τούτου κυρωθείσα υπ` αριθ. 54/1962 πράξις του Υπουργικού Συμβουλίου. 
2. Το άρθρον 24 του Α.Ν. 344/1968 "περί διατάξεών τινωναφορωσών εις τους Οργανισμούς Τοπικής Αυτοδιοικήσεως". 
3. Αι διατάξεις του Α.Ν> 507/1968 "περί των τελών καθαριότητος και φωτισμού εις τους Δήμους Αθηναίων και Πειραιώς". 
4. Το άρθρον 8 του Ν.Δ. 703/1970 περί τροποποιήσεως διατάξεων αφορωσών εις τα έσοδα των Οργανισμών Τοπικής Αυτοδιοικήσεως". 5. Πάσα ετέρα διάταξιςαντικειμένη εις τας διατάξεις του παρόντος.

Άρθρον 13
Η κατά τας διατάξεις του παρόντος είσπραξις των περί ων πρόκειται τελών ενεργείται από της 1ης Ιανουαρίου 1976, προκειμένου δε περί των δήμων Αθηναίων και Πειραιώς και προ της χρονολογίας ταύτης.

Άρθρον 14
Η ισχύς του παρόντος άρχεται από της δημοσιεύσεώς του διά της Εφημερίδος της Κυβερνήσεως.

Εν Αθήναι τη 15 Απριλίου 1975

Ο ΠΡΟΕΔΡΟΣ Της ΔΗΜΟΚΡΑΤΙΑΣ 

ΜΙΧΑΗΛ ΣΤΑΣΙΝΟΠΟΥΛΟΣ
